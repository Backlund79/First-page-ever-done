<!DOCTYPE html>
<html lang="sv">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="stylesheet" href="style.css">
  <link rel="shortcut icon" type="image/png" href="img/favicon.png">
  <link crossorigin="anonymous" href="https://use.fontawesome.com/releases/v5.3.1/css/all.css" integrity="sha384-mzrmE5qonljUremFsqc01SB46JvROS7bZs3IO2EmfFsd15uHvIt+Y8vEf7N7fWAU" rel="stylesheet">
  <title>Spelbloggen</title>
</head>

<body>

  <div id="container">
    <div id="hero">

      <img src="img/logo.png" alt="" id="logo">

    </div>

    <div id="nav">

        <div class="topnav">
            <a href="main.html">Hem</a>
            <a href="archive.html">Arkiv</a>
            <a href="contact.html">Kontakt</a>
            <a href="about.html">Om</a>
            <a href="login.html">Login</a>
            <input id="search" type="text" placeholder="Sök...">
          </div>

    </div>

    <div id="main">
      <div id="box">
        <section>
          <h1>Recension – Age of Wonders: Planetfall</h1>
          
          <aside>
            Utvecklare: Triumph Studios | Utgivare: Paradox Interactive | Platformar: Playstation 4, Microsoft Windows,
            Xbox One
          </aside>
          <div id="border"></div>
          <img class="screenshot" src="img/aof_banner.jpg" alt="Age of Wonders: Planetfall">
          <article>

            <h2>Mindre drakeld, mer laser. Age of Wonders: Planetfall tar sina fantasyrötter ut i världsrymden.</h2>

            <p>
              Rymden är oändlig, och så även dess möjligheter. Det är i alla fall vad folk säger. Där ute bland
              stjärnorna väntar svävande maneter med telepatiska förmågor på att få döda dig, brukar jag kontra med. I
              alla fall efter att ha spelat Age of Wonders: Planetfall, som skickar ut den gamla fantasyserien för att
              kolonisera okända världar i en galax långt borta.
              <br><br>

              Jag har alltid föredragit science fiction framför fantasy, av alla möjliga skäl. Däremot är jag mer
              förtjust i Master of Magic än Master of Orion. Det senare släpptes redan 1993, och året därpå gav
              Microprose även ut dess fantasykusin. Master of Magic var som en blandning av Civilization och Heroes of
              Might and Magic, och det var ett helt enastående spel.
              <br><br>
              <div class="float_right">
                "Imperiebyggande och taktiska strider är ett koncept jag aldrig riktigt tycks tröttna på"
              </div>
              Eftersom det aldrig fick någon uppföljare blev jag väldigt exalterad när Age of Wonders gjorde entré i
              slutet av 90-talet. Spelet tog grundkonceptet i Master of Magic och gjorde något eget med det. Dess
              blandning av imperiebyggande och taktiska strider är ett koncept jag aldrig riktigt tycks tröttna på. Nu
              får vi se en liknande utveckling som Master of Orion en gång hade, fast tvärtom.
              Där den serien började i rymden och sedan landade i ett sagoland, så tar nu Age of Wonders: Planetfall med
              sig sina fantasyrötter ut i världsrymden.

            </p>

            <br>

            <img class="screenshot" src="img/main_basejpg.jpg" alt="AOW main base">
            <br><br>

            <p>
              grund och botten behåller Planetfall fortfarande sin fantasykärna även ute bland stjärnorna. Visserligen
              får vi inga eldsprutande drakar, men väl laserskjutande rymdmonster. De sex olika fraktionerna har också
              igenkännbara drag. Dvar är en dvärgliknande ras som satsar hårt på tjockt pansar och försvarstekniker,
              Assembly är i princip necromancer-falangen, fast i cyborg-form, och Kir’Ko är insekter som är bra på att
              föröka sig och spotta frätande syra.
              <br><br>
              Det görs dock mer med fraktionerna än så. Amazonerna, till exempel, är inte bara den där typiska
              alv-fraktionen som skjuter pilbåge och tjatar om skogen hela tiden. De sysslar också med genteknik, både
              för att stärka sig själva och för att bygga stora skräcködlor att rida på. Jag gillar också den extra onda
              Syndicate-fraktionen – en grupp makthungriga stollar som gillar att sabotera för andra, inte minst genom
              att sprida egenhändigt framtagna rymdvirus.
              <br><br>
              <div class="float_right">
                "Planetfall har samma fokus på äventyrande som föregångaren, Age of Wonders 3"
              </div>
              ör den som spelat Age of Wonders tidigare så kommer nog Planetfall att vara ganska enkelt att komma in i.
              I grund och botten handlar det fortfarande om att bygga ut sitt territorium, och lägga sina svettiga
              labbar på de bästa landområdena. Utöver det så har du hjältekaraktärer som du utrustar med vapen och annan
              utrustning, samt enheter av olika slag. Planetfall har samma fokus på äventyrande som föregångaren, Age of
              Wonders 3, med sidouppdrag och byggnader att upptäcka och utforska. Ofta är det vettigt att hålla sig
              relativt väl med sina grannar, så att du kan äventyra på kartan i lugn och ro. Så mycket lugn och ro det
              nu finns på en planet full med monster och märkliga naturfenomen att övervinna.

            </p>
            <br>

            <iframe class="screenshot" src="https://www.youtube.com/embed/AEqUXlJMlQ8" frameborder="0"
              allow="accelerometer; autoplay; encrypted-media; gyroscope; picture-in-picture" allowfullscreen></iframe>
            <br><br>

            <p>
              Striderna känns lite mer Xcom-influerade än i föregångaren. I alla fall som jag minns det. Skydd är
              väldigt viktigt, även för närstridsfokuserade enheter. Som sig bör finns det gott om fiender med attacker
              som är sjukt enerverande att möta. De kan ge dina enheter panik, slå ner dem så att de inte kan röra sig
              eller skjuta nästa omgång, och liknande jävelskap. Det gäller att använda sina egna styrkor och förmågor
              på ett effektivt sätt för att kontra det.
              Apropå förmågor så är forskningen uppdelad i två träd – ett för civila framsteg och ett för militära.
              Detta gör att du inte måste välja mellan det ena eller det andra, utan kan utveckla din lilla koloni på
              flera fronter samtidigt. Du kan förstås fortfarande inte forska fram allt, och måste som vanligt göra
              avvägningar, men jag gillar att du både skaffa fler civila byggnader och låsa upp fler militära enheter
              utan att behöva vänta tills skägget blir kritvitt. För att öka på forskning, produktion eller inkomst så
              kan du också välja specifika fokus för varje nytt område du erövrar.
            </p>
            <br><br>

            <img class="screenshot" src="img/c_create.jpg" alt="AOW chareter creation"><br><br>

            <p>
              Dina enheter gör olika sorters skada (alla fraktioner har sina egna preferenser), och har olika förmågor
              för att buffa allierade eller skada fienden. De kan göra allt från att sätta upp kanontorn, till att läka
              allierade eller charma fiender så att de slåss för din sida ett tag. Du kan också låsa upp så kallade
              ”operationer”, som bland annat innebär att du kan skjuta en stor laser från skyn - rakt ner i skallen på
              någon särskilt jobbig fiende. Med rätt blandning av operationer och förmågor går det att lamslå fienden
              innan de förstår vad som hänt. Striderna må vara lite stela rent visuellt, men mekaniskt finns det mycket
              att leka med.
              <br>
              Kampanjen är uppdelad i kapitel som följer olika hjältar från olika fraktioner. Ofta är den mer fokuserad
              på äventyrande än på att bygga stora imperier, logiskt nog. Annars hade varje kapitel tagit ännu längre
              tid att klara. Vill man däremot spela långa matcher på stora kartor så går det som vanligt fint att starta
              ett eget scenario och anpassa det som du vill.
              <br>
              <div class="float_right">
                "Både familjärt och främmande på samma gång"
              </div>
              Age of Wonders: Planetfall är både familjärt och främmande på samma gång. Grundkonceptet är intakt, men
              det känns definitivt som om jag rest till en helt annan planet än den som grundserien utspelar sig på.
              Bara att lära sig de olika fraktionernas egenheter lär ta gott om tid. Precis som i liknande spel, från
              Master of Magic till Heroes of Might and Magic, så känns det ibland som att man fastnar i en loop där man
              rensar kartan från samma monster om och om igen, men ändå har jag fortfarande inte tröttnat. Oavsett om
              man föredrar fantasy eller science fiction så är Planetfall ett underhållande och gediget sidospår till en
              numera klassisk spelserie.
            </p>
            <br><br>


          </article>
        </section>
      </div>

    </div>
    <a id="myBtn" title="Top" href="#top"><i class="fas fa-angle-double-up"></i></a>
    <div id="footer">
        <p>Copyright Spelbloggen 2019 &copy;</p>

    </div>

  </div>

</body>

</html>